Potrebno je projektovati bazu podataka za potrebe poslovanja kompanije za prodaju automobila. 
Kompanija je distributer marki vozila Hyundai i Kia. Kompanija poseduje više predstavništava. 
Svako od predstavništava može biti specijalizovano za vozila marke Hyundai, Kia ili obe. 
Predstavništvo se može sastojati od salona, servisa ili salona i servisa. Ukoliko servis posluje u okviru salona, pamti se u okviru kog salona posluje. 
Za svako predstavništvo se pamti jedinstveni identifikacioni broj, adresa i datum otvaranja. 
Hyundai svojim autorizovanim servisima vremenski ograničava licencu, tako da se za poslovnice koje servisiraju vozila marke Hzundai pamti i datum do koga važi licenca. 
Vodi se evidencija i o svim zaposlenima. 
Za svakog zaposlenog se pamti matični broj, ime, ime oca i prezime, datum rođenja, datum zaposlenja i godine radnog staža provedene u firmi. 
Između ostalih (administracije) servis zapošljava mehaničare i predstavnike proizvođača automobila koje servis popravlja. Za mehaničare se pamti specijalnost. 
Servis angažuje predstavnike samo proizvođa ča čije automobile servisira, Hyundai-a i Kia-e. Nije moguće da jedna osoba predstavlja oba proizvođača. 
Za svakog predstavnika proizvođača se pamti kontakt telefon i adresa. 
Predstavnici proizvođača nadgledaju odgovarajuća predstavništva (koja prodaju i/ili servisiraju marku koju predstavnik zastupa). 
Svako predstavništvo ima predstavnika marke koju servisira i svakipredstavnik je vezan za neko predstavništvo. Jedan predstavnik može nadgledati više poslovnica. 
Mehaničari u različitim vremenskim periodima mogu biti angažovani u različitim predstavništvima. 
U bazi se pamti istorija angažovanja mehaničara u predstavništvima, datum početka i kraja rada, kao i ocena.
Hyundai ima praksu strikne evidencije i kontrole servisera koji servisiraju njihova vozila. 
Predstavnici Hyundai-a periodično testiraju servisere koji rade na njihovim vozilima i u bazi se vodi evidencija o svakom obavljenom testiranju (datum testiranja i ocena). 
U bazi se vodi evidencija o vozilima  koja se sevisiraju (kompletna istorija servisiranja). 
Za svako vozilo se pamti registarska oznaka, vrsta goriva koju koristi i oznaka motora. 
Servisiraju se putnička i teretna vozila. Za putnička vozila se pamti broj mesta za sedenje, a za teretna nosivost. 
Za svako vozilo koje je servisirano pamti se vlasnik vozila.Za svakog vlasnika se pamti kontakt telefon i adresa.
Obzirom da servis za svako vozilo formira elektronsku servisnu knjižicu za svaku intervenciju se pamti u kojoj poslovnici je obavljena, koji mehaničari su učestvovali u intervenciji, datum kada je intervencija obavljena, lista obavljenih radova, kao i cena usluge.
Za svako prodato vozilo se pamti koji predstavnik proizvođača je ugovorio prodaju, u kom salonu je obavljena prodaja, kao i ko je kupac. Za svaku prodaju se pamte i odobreni popusti na rezervne delove i servis. Kupac može biti pravno ili fizičko lice.
Za kupce fizička lica se pamti JMBG, ime i prezime, adresa, kontakt broj telefona. 
Za kupce pravna lica se pamti PIB, ime i prezime odgovornog lica i broj telefona službe za održavanje vozila.
